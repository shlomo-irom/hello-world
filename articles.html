<!DOCTYPE html>
<html lang="he">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>השקעות כהלכה - מאמרים</title>
  <link rel="stylesheet" href="style.css">
</head>
<body>
  <header>
    <nav>
      <a href="index.html">דף הבית</a>
      <a href="about.html">אודות</a>
      <a href="contact.html">צור קשר</a>
      <a href="articles.html">מאמרים</a>
    </nav>
  </header>

  <main class="articles">
    <h1>מאמרים</h1>

    <article class="article">
      <h2>הלוואת עמיתים</h2>
      <p>
        בקרן פנסיה המאפשרת 'הלוואת עמיתים', דהיינו שישנה אפשרות ללוות מקרן הפנסיה הלוואה בריבית נמוכה תמורת שעבוד הכספים הצבורים לו בקרן הפנסיה,
        במקום למשוך את הכספים טרם הגעת גיל הפרישה דבר הכרוך בקנסות גבוהים, 
ההלוואה היא מכספי העמיתים החברים בקרן הפנסיה, שחלק מכספי כל עמית ועמית מושקע בהלוואות לעמיתים, 
        ודנו הפוסקים האם אפשר ללוות על סמך ההיתר עיסקא הכללי של הקרן, 
נידון זה נוגע הן לענין מי שלוקח הלוואה מהקרן, וכן לענין העמיתים המלווים כספים אלו האם יכולים להסתמך על ההיתר עיסקא של הקרן,  
        או שצריכים העמיתים המלווים וכן הלווה לחתום בעצמם על היתר עיסקא.
דעת הרב אלישיב זצ"ל שאפשר ללוות ולהלוות על סמך ההיתר עיסקא הכללי של הקרן, וטעמו הוא כיון שסבר שזה נחשב כהלוואה מהקרן , ולפי"ז מספיק שעשו לקרן היתר עיסקא , וכן דעת רבני הכשר העדה החרדית   שאפשר ללוות ולהלוות על סמך ההיתר עיסקא הכללי של הקרן, ומטעם אחר, שאף שההלוואה נחשבת מהעמיתים ולא מהקרן, שהרי סוברים בקרן נאמנות שנחשבים הנכסים והכספים בבעלות המשקיעים, מ"מ כיון שהקרן מורשית לנהל את כספי העמיתים, 
        הרי ההיתר עיסקא של הקרן מחייב שההלוואה תהיה ע"פ ההיתר עיסקא שחתמו.
ודעת רבני ההכשר תשואה כהלכה להתיר באמצעות היתר עיסקא פרטי בין הקרן ללווים, והיינו באופן שנוסף בכל אחד מהסכמי ההלוואה סעיף שקובע במפורשות שההלוואה נעשית בכפוף להיתר עיסקא המצוי במשרדי ואתר החברה, 
        כאשר בהיתר עיסקא המצוי בחברה נכתב מפורש שיכלול את הלוואת העמיתים ומוזכרים בו כל תנאי ההיתר עיסקא באופן המהודר ביותר.
ומאידך דעת רבני ההכשר גלאט הון שיש לחלק בזה בין המלוה ללווה, שלגבי המלוה הבא לשאול אם יכול להלוות את כספו לעמיתים, יש להחמיר בזה אף באמצעות היתר עיסקא פרטי בין הקרן ללווים , כיון שיש לחשוש שמא הלווה יקח הכסף להוצאות ולא לעיסקה, שאז אין מועיל ההיתר עיסקא [עיין לעיל בפרק על היתר עיסקא], 
        אמנם לגבי הלווה הבא ללוות מהמסלול הכללי הרי זה מותר אם חותם בשעת ההלוואה על היתר עיסקא פרטי מול מנהל הקרן [שהוא השליח של העמיתים המלווים].
      </p>
    </article>
<article class="article">
  <h2>מסחר עצמאי מול השקעה דרך קופות</h2>
  <p>
    משקיעים רבים מתחבטים בשאלה האם נכון להם לבחור במסחר עצמאי בבורסה או להשקיע את כספם דרך
    מוצרים מנוהלים כגון קופות גמל להשקעה, קרנות השתלמות או קרנות פנסיה. לכל אפשרות יתרונות
    וחסרונות ברורים. במסחר עצמאי יש למשקיע שליטה מלאה על בחירת המניות, האג"ח או הקרנות שבהן
    יבחר להשקיע. שליטה זו מאפשרת לו להתאים את תיק ההשקעות להעדפותיו האישיות, לרמת הסיכון
    שהוא מוכן לקחת ולשיקולים נוספים, כולל שיקולים ערכיים. עם זאת, המסחר העצמאי דורש ידע,
    ניסיון וזמן לניהול יומיומי, ולעיתים עלול לחשוף את המשקיע לסיכונים לא מבוקרים.
  </p>
  <p>
    מנגד, השקעה באמצעות קופות מנוהלות מעניקה נוחות רבה יותר. הגופים המנהלים מעסיקים אנשי מקצוע
    שתפקידם לבחור את ההשקעות, לפזר את הסיכון ולעקוב אחרי השוק. בכך המשקיע נהנה מהידע והניסיון
    המצטבר של מנהלי ההשקעות, וגם חוסך לעצמו זמן ומאמץ. עם זאת, הוא נדרש לשלם דמי ניהול ולעיתים
    לוותר על שליטה ישירה באופי ההשקעות. מבחינה הלכתית, גם כאן חשוב לבחון האם הקופה או הקרן עומדות
    בדרישות ההשקעה הכשרות. בסופו של דבר, הבחירה בין שתי האפשרויות תלויה באופי המשקיע, ברמת הידע
    ובחשיבות שהוא מייחס לשילוב בין מקצועיות פיננסית לערכים רוחניים.
  </p>
</article>

  </main>

  <footer>
    <p>© 2025 השקעות כהלכה</p>
  </footer>
</body>
</html>
